Collection Interface'ini implemente eden List Interface'i Java 5 ile jenerik (generic) olmuştur.
Veriler, geliş sırasına göre sıralı (ordered) tutulur.

List'lerin her elemanı bellekte kendine özgü bir alan tutar. List üzerinde veri ekleme ve bu verilere erişme
indis(index) denilen integer sayılar üzerinden yapılır. Başlangıç indisi sıfırdır.



List Interface'inden kalıtım alan sınıflarda, tekrarlı (duplicate) veya null değerli elemanlar tutulabilir.



Dizilerin kullanıldığı her yerde List'ler kullanılabilirler ayrıca birbirlerine dönüştürülebilirler.
Veri işlemeye yarayan metotlarından dolayı List'ler, programcılar, bu yapıları daha çok tercih ederler.

--------------------------------------------------------------------------------------------------------------------

LIST INTERFACE ALT SINIFLARI :

-->ArrayList
-->LinkedList
-->Vector
-->Stack

NOT: Vector ve Stack sınıfları, legacy (miras) sınıflardır. Java 5'ten önceki versiyonlarında var olup, artık daha iyi
alternatifleri olan sınıflardır. Hala bu sınıfları kullanan projeler olabileceği için tamamen kaldırılamazlar.

--------------------------------------------------------------------------------------------------------------------

Bu dizilere yeni eleman eklendikçe eğer boyutu yetmiyorsa, çalışma zamanında, arka tarafta var olan dizinin boyutunun
2 katı olan yeni dizi tanımlanır. Eski dizideki elemanlar indis değerleri korunarak yeni diziye aktarılırlar.
Esnek fakat maliyetli bir collection’dır.



Veri saklamak ve veriye erişimin yoğun olduğu durumlar için ArrayList tercih edilir.



ArrayList’ler tanımlanırken <>(diamond) operatörleri arasına içerisinde tutulacak değerlerin tipi yazılmalıdır.



Araya ekleme veya silme işlemleri yapılması durumunda kaydırma işlemleri yapılması gerekir. Bu durum
performansı düşürür.



ArrayList sınıfı thread-safe değildir. Bir ArrayList’e aynı anda birden fazla thread erişebilir.
Bu durum veri bütünlüğünü bozar.

--------------------------------------------------------------------------------------------------------------------

LinkedList :

- ÖZET OLARAK ÇOK EKLEME ÇIKARMA YAPILACAK İŞLEMLERDE LİNKEDLİST TERCİH EDİLMELİ DAHA ÇOK ARAMA YAPILACAK
İŞLEMLERDE İSE ARRAYLİST TERCİH EDİLMELİDİR.

- Maliyet bakımından yukarıdaki madde önemlidir.

-Kullanılacak veri grubunu bir listeye koymamız ve bu gruba veri ekleme işlemi sürekli yapılacaksa,
LinkedList kullanılması önerilir.



-LinkedList sınıfı, ArrayList gibi thread-safe değildir. Bu List türünde de veri bütünlüğünü sorunu vardır.



-LinkedList, hem List interface'inden hem Queue (Kuyruk) interface'inden miras alan bir sınıftır.

--------------------------------------------------------------------------------------------------------------------

Queue :

Ortaya çıkış nedeniyle, Queue bir FIFO (first-in-first-out, ilk giren ilk çıkar) yapısıdır. Ancak,
Queue ve Collection arayüzündeki metotlar kullanılarak, FIFO yapısı LIFO
(lsast-input-first-output, son giren ilk çıkar)
yapısı gibi kullanılabilir. Fıfo ve LIFO yapılarına öncelik sıralamalı kuyruklar (priority queues) denilir.
Bu yapılarda, öğeler ya doğal sıralarında ya da bu iş için oluşturulan comparator (mukayeseci) tarafından
sıraya konulur. Tabii, LinkedList yapısı her ikisinden daha geneldir. Yapı ister FIFO, ister LIFO olsun,
ilk çıkan öğe kuyruğun başındadır; remove() ya da poll() metodu ile alınır.



element() : Kuyruğun başındaki öğeyi verir, ama onu kuyruktan atmaz.


add(eleman): Parametrede verilen elemanı kuyruğa ekler. İşlemin başarısız olması durumunda hata fırlatır.


offer(eleman): Parametrede verilen elemanı kuyruğa ekler. İşlemin başarısız olması durumunda null döner.


poll(): Kuyruğun başındaki elemanı kuyruktan çıkartır.


peek(): Kuyrukta sıradaki elemana ulaşmak için kullanılır.

--------------------------------------------------------------------------------------------------------------------

Priority Queue :

PriorityQueue kuyruklarda sıralama yapmamızı sağlarlar.

Queue de olan metodların hepsi burada da geçerli.

PriorityQueue, terim anlamıyla gündelik yaşamda sık karşılaştığımız bir olguyu belirler. Bazı durumlarda bir
işi öteki işlerin hepsinden önce yapmak zorunda kalabiliriz. Örneğin, Bir banka veznesinde kuyruğa girenler
arasında öncelik sırası önde olanındır. Ancak, bir kavşakta geçiş önceliği cankurtaranındır. Bir hava meydanına
iniş sırası bekleyen uçaklar arasında, öncelik sırası acil iniş isteyen uçağındır. Bir hastanede muayene önceliği
durumu en acil olan hastanındır.

Biraz genellemeyle, PriorityQueue yapısına da kuyruk diyeceğiz; ama burada yüklenen anlamı FIFO yapısından farklı
olabilir. Sıralama bazen öğelerin doğal sırasıdır, bazen ilgili Comparator tarafından belirlenen sıradır.

Bir PriorityQueue kuyruğunda öğeler ya doğal sıralarındadır ya da kuruluş anında kullanılan Comparator’un
yaptığı sıradadırlar. Tabii, böyle oluşu, hangi kurucunun kullanıldığına bağlıdır. Bir PriorityQueue kuyruğuna
null öğe konamaz. Doğal sırasında olan bir PriorityQueue kuyruğuna, kendi öğeleriyle bağdaşmayan
(mukayese edilemeyen) bir nesne konulamaz. Böyle yapılırsa derleyiciden ClassCastException hatası alınır.



PriorityQueue kuyruğunun başı (head), kullanılan sıralamaya göre en küçük olan öğedir. Eğer en küçük olan birden
çok öğe varsa, kuyruğun başı onlardan birisidir. Poll(), remove(), peek() ve element() metotları kuyruğun başına
erişir.



PriorityQueue kuyruğunun uzunluğu için bir sınır yoktur; ama yeni öğeler eklendikçe kendi kendine uzunluğunu değiştirebilir; yani kuyruğun sığası otomatik olarak artar.
